Modelli di analisi e valutazione dei risultati raggiunti
========================================================

Disporre di metriche ben definite è essenziale per poter valutare i risultati
delle attività di un CERT e dell’azione complessiva verso la propria
constituency. Tali prestazioni devono essere valutate sia in termini di
robustezza dei risultati (efficacia) che di tempestività nel raggiungimento
(efficienza).

Tali misure forniscono informazioni fondamentali per il management del CERT al
fine di migliorare le prestazioni dell’organizzazione e determinare il livello
target di efficacia delle pratiche e processi di sicurezza implementati in
favore della propria constituency.

Esistono diverse modalità per misurare i risultati delle attività di un CERT.
Nell’ambito di questo documento, si propongono alcune metriche organizzate
rispetto a tre differenti categorie:

- indicatori sulla qualità della risposta degli incidenti;

- indicatori sulla qualità della prevenzione degli incidenti;

- indicatori sulle capacità generali del CERT, utilizzate per valutare
  – anche indirettamente - l'”impatto” della mission del CERT.

Indicatori sulla qualità della risposta agli incidenti
------------------------------------------------------

- Numero di incidenti segnalati

- Numero di incidenti gestiti

- Numero di incidenti ricorrenti già gestiti in passato

- Tempo medio di risoluzione di un incidente (espresso ad esempio
  rispetto al tipo di incidente, al livello di gravità, alle risorse critiche
  coinvolte)

- Definizione di processi con fasi chiaramente identificate, ruoli e
  responsabilità e meccanismi di escalation

- Disponibilità di strumenti e standard condivisi

- Livello di consapevolezza raggiunto dalle diverse parti interessate
  (come indicatore delle capacità di comunicazione del CERT)

- Tempo medio per il contenimento iniziale di un incidente cyber

- Tempo medio tra il momento in cui l’incidente è rilevato e il momento
  in cui è assegnato a un gruppo di lavoro

- Capacità di identificare la natura dell'incidente e/o delle
  caratteristiche dell’attacco (vulnerabilità sfruttata, attaccante,
  motivazione)

- Percentuale di incidenti di sicurezza gestiti in conformità con le
  politiche, le procedure e i processi stabiliti

- Capacità di rimuovere la minaccia dal target attaccato

- Capacità di collaborare con altri team CERT a supporto di indagini e
  procedimenti giudiziari (ad es. espressa come numero di organizzazioni/CERT
  con cui sono stati sottoscritti accordi di reciproco data-sharing)

- Livello di precisione delle stime effettuate dal CERT durante la
  gestione dell'incidente rispetto a quelle convalidate durante l’analisi
  post-incidente (ciò può fornire indicazioni utili sull'efficacia della
  capacità decisionale del CERT in condizioni di incertezza)

- Capacità del CERT di adattarsi rapidamente all’evoluzione delle
  circostanze dell'incidente, mantenendo i livelli di servizio e qualità attesi

Indicatori sulla qualità della prevenzione degli incidenti
----------------------------------------------------------

- Percentuale di incidenti cyber che hanno sfruttano vulnerabilità
  esistenti con soluzioni, patch o workaround

- Percentuale di incidenti cyber che hanno sfruttato vulnerabilità non
  note (es. Zero-day attacks)

- Tempi medi che intercorrono tra gli incidenti

- Numero di exploit di vulnerabilità per organizzazioni e/o individui
  appartenenti alla constituency del CERT

- Percentuale di sistemi con risorse o funzioni critiche che sono stati
  oggetto di attività di vulnerability assessment

- Trend di rilevamento per famiglie di malware rilevanti

- Accesso a feed di dati su minacce e attacchi

- Livello di supporto per capacità di threat intelligence e relativi
  risultati (sia dal punto di vista della data collection che degli analytics)

- Traduzione in informazioni per la distribuzione alla comunità degli
  stakeholder

- Traduzione di informazioni utilizzabili per la risposta agli
  incidenti

Indicatori sulle capacità generali
----------------------------------

- Volume di informazioni prodotte dal CERT (avvisi, bollettini,
  rapporti)

- Numero di accessi alle informazioni fornite dal CERT

- Numero di richieste raccolte dalla constituency

- Quantità di informazioni presentate alla propria constituency su
  tematiche di cyber security o sulle attività in corso

- Perdite monetarie totali derivanti da attacchi cyber subite dalla
  constituency servita dal CERT (normalizzate rispetto alle dimensioni della
  constituency)

- Capacità di offrire servizi in termini di numero e/o qualità rispetto
  ai propri peer (ciò può essere misurato sia effettuando la valutazione
  rispetto a standard o best practice di settore, sia effettuando una
  misurazione comparativa dei risultati dei peer in situazioni analoghe)

- Disponibilità di finanziamenti sufficienti

- Numero totale di membri dello staff

- Assegnazione tra i membri dello staff di esperti legali e di
  comunicazione specializzati

- Assegnazione di personale specializzato in discipline tecniche
  (analisi del codice, analisi forense, ecc.)

- Livelli di istruzione / formazione dei membri dello staff

- Frequenza e qualità della formazione interna su aspetti tecnici
  specialistici

- Numero di esercitazioni cyber condotte dal CERT internamente

- Livello di conformità dei processi e delle procedure del CERT a
  standard e specifiche normative (può essere determinato attraverso
  l’ottenimento di certificazioni o attività di audit)

- Capacità di proteggere la confidenzialità dei dati e delle
  informazioni durante le proprie operazioni (ad esempio durante il processo di
  gestione di un incidente)

- Livello di utilizzo delle risorse del CERT rispetto alla sua
  effettiva capacità (si noti come un elevato utilizzo delle risorse possa
  portare da un lato a tempi di risposta migliori e/o indicare una migliore
  allocazione, mentre dall’altro il pieno utilizzo potrebbe essere un indicatore
  del raggiungimento della capacità massima con possibili ripercussioni nella
  capacità di erogare altri servizi)

- Capacità del CERT di stabilire canali di comunicazione che permettono
  una trasmissione efficiente dei dati e delle informazioni (sia verso l’interno
  che verso l’esterno)

- Livello di soddisfazione della constituency (customer satisfaction),
  determinabile attraverso survey e questionari

- Capacità del CERT di effettuare le proprie operazioni senza necessità
  di supporto esterno (un eccessivo ricorso a capacità esterne potrebbe essere
  un indicatore di risorse inadeguate o insufficienti a supporto dei servizi)

.. discourse::
   :topic_identifier: 9728
